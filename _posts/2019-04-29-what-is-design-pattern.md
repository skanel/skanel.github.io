---
layout: post
title: ការ​នែនាំពី Design Pattern
---

  Design Pattern គឺ​ជា​បច្ចេកទេសក្នុង​ការ​បង្កើត​កម្ម​វិធីកុំព្យូទ័រតាម​លក្ខណៈ Object, វា​មាន​សារសំខាន់សម្រាប់អ្នកសរសេរកម្ម​វិធី។សម្រាប់​អ្នក​ដែល​ពូកែសរសេរ​កម្ម​វិធី ​គឺ​ត្រូវ​ចេះ​ផ្នែក​នេះ​អោយ​ច្បាស់។

វា​ត្រូវ​បាន​គេ​ប្រើភាគច្រើន​ក្នុង​ភាសាបង្កើត​កម្ម​វិធីជា​ទំនោរOOP។វា​នឹង​ផ្តល់អោយ អ្នក​នូវ​ការ “រចនាគំរូ“, ដំណោះ​ស្រាយ​សម្រាប់ដោះស្រាយ​រាល់​បញ្ហា​រួម ហើយ​ដែលយើង​តែង​ជួប​ប្រទះ​ក្នុង​ការសរសេរ​បង្កើត​កម្ម​វិធី។ ជាក់​ស្ដែងគឺមិន​ខុសអីពី​នៅ​ពេល​ដែល​អ្នកជួប​បញ្ហា​នោះ​អ្នក​នឹង​ព្យាយាមរក​ដំណោះស្រាយ តែប្រហែលជា​ដំណោះស្រាយ​របស់​អ្នក​នៅ​មិន​ទាន់ជា​ដំណោះស្រាយ​ដ៏ប្រសើរ​បំផុត​មួយ និង​ទូទៅ​មួយ​នៅ​ឡើយ ។

  Design Pattern គឺជួយ​អ្នក​ក្នុង​ការ​ដោះ​ស្រាយ​បញ្ហាតាម​របៀប​មួយ​ដ៏​ប្រសើរ​បំផុត, ផ្តល់អោយ​អ្នក​នូវ​រាល់​វិធីសាស្ត្រដោះ​ស្រាយ​ក្នុង​ការ​បង្កើត​កម្មវិធីជា​លក្ខណៈ OOP.

ក្នុង Design Pattern ចែកជា 3 ក្រុម​​រួម​មាន​:

![_config.yml]({{ site.baseurl }}/images/design-patterns-categories.png)

– Creational Pattern (ក្រុម បង្កើត) រួមមាន: 
Abstract Factory, 
Factory Method,
Singleton, 
Builder,
Prototype. 
វា​នឹង​ជួយ​អ្នក​ក្នុង​ការ​បង្កើតថ្មីនូវ object។

ដូច​អ្នក​ធ្លាប់​ដឹងរួច​មក​ហើយថា ​ដើម្បី​បង្កើត​បាន​នូវ​ Object ថ្មីមួយ​គឺយើងប្រើ keyword new, សម្រាប់ក្រុម Creational Pattern នេះនឹង​ត្រូវ​បាន​ប្រើប្រាស់សម្រាប់ជាការ​បង្កើតឡើង​នូវ Object ដែល​យើងមើល​មិន​ឃើញ​នូវពាក្យគន្លះ (new) ក្នុងការ​បង្កើត Object នេះឡើយ។

– Structural Pattern (ប្រភេទជា រចនា​សម្ព័ន្ធ) រួម​មាន​: 
Adapter,
Bridge, 
Composite, 
Decorator, 
Facade, Proxy និង Flyweight..
វាប្រើ​សម្រាប់ បង្កើត, កំណត់ទំនាក់ទំនង​រវាង Object នឹង​គ្នា។

– Behavioral Pattern រួម​មាន​: 
Interpreter,
Template Method,
Chain of Responsibility,
Command, Iterator,
Mediator, Memento,
Observer, State, 
Strategy និង Visitor. 
ក្រុម​នេះ​ប្រើ​សម្រាប់ក្នុង​ការ​អនុវត្តរាល់សកម្ម​ភាព​របស់​ Object

Design Pattern ជួយ​អោយ​អ្នក​ងាយ​ហៅ​កូដ​មក​ប្រើ​ឡើង​វិញ និឹង​ ធ្វើ​ការ មន្ថែម​មុខងារ​ផ្សេង​បាន​យ៉ាង​ទូលំទូលាយ​នឹង​ងាយ​ស្រួល

ដើម្បី​ត្រៀមស្វែង​យល់​ពី Design Pattern អ្នក​គម្បីក្ដាប់​អោយ​បាន​ច្បាស់​នូវ​សញ្ញាណមួយ​ចំនួន​ខាង​ក្រោម​

– លក្ខណពិសេស​ទាំង៤​របស់ OOP:
inheritance (ជាការទទួល​មរតក), 
Polymophism (ជាពហុទំរង់), 
Abstract(ជាអរូបី), 
Packaging (ជាកញ្ចាប់).

– ចំពោះ interface និង abstract. ទាំង​ពីរ​យ៉ាង​នេះ គឺ​សំខាន់ខ្លាំង​ណាស់ , ដើម្បី​យល់​បាន​និង​អាច​អនុវត្ត​បាន​លើសញ្ញាណទាំង២​យ៉ាងនេះ ប្រហែល​អាច​ចំណាយ​ពេល​វេលាខ្លះក្នុង​ការ​ស្វែង​លំអិត​និង​ស៊ីជំរៅ, តែ​ដល់តែ​ពេល​ដែល​យើង​បាន​យល់ច្បាស់​នោះ​អ្នក​នឹង​មើញ​តំលៃ និង​ភាព​ចំាបាច់របស់វា.

– ចូរបោះ​បង​គំនិត អំពី Structured programming, ដោយ​ផ្ដោត​សំខាន់​លើ​ OOP ទាំង​ស្រុងតែម្ដង។

​         បើសិន​មាន​ផលវិបាក​ក្នុង​ការ​ត្រៀម​ខ្លួនខាង​លើ នោះ អ្នក​អាច​ទំនាក់ទំនង​មក​ខ្ញុំ ។ 
ខ្ញុំ​នឹង​ព្យាយាម ចែក​រំលែក​ចំណេះដឹង​ដែល​មាន​លើ​ផ្នែក​ OOP។
ក្រោយ​ពេល​អ្នក​ច្បាស់​លើវា​ហើយ, អ្នក​ចាប់​ផ្ដើម​រៀន Design Pattern កាន់​តែ​ឆាប់​កាន់តែ​ល្អ​។ ហើយ​ក្រោយ​ពេល​អ្នក​ចេះ​ Design Pattern អ្នក​មាន​កាន់​តែ​មាន​ឧត្ដម​ភាព​លើ​ជំនាញ​របស​អ្នក​។
